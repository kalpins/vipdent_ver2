<h3>Zobu ārstēšanu un zobu higiēnu</h3>

<h3>Implantoloģiju un zobu protezēšanu</h3>

Paradantoza ārstēšana ar Ozonoterapiju, bērnu zobārstniecību





Zobu higiēna
Zobu higiēna ir profilaktiska zobārstniecības procedūra, kurai ir ļoti svarīga nozīme labas zobu un smaganu veselības saglabāšanai. Zobu higiēnista apmeklējums vismaz divas reizes gadā pacientam ļauj regulāri kontrolēt savu zobu veselību un uzturēt zobus veselus. Zobu higiēnas procedūras laikā ar speciāliem zobārstniecības instrumentiem un medicīniskiem līdzekļiem tiek iztīrītas visas grūti sasniedzamās mutes dobuma daļas, likvidējot kaitīgās zobu aplikuma baktērijas un zobakmeni, kas ir galvenie zobu un smaganu problēmas izraisošie faktori.






Zobu protezēšana
Zobu protezēšana ļauj kvalitatīvi restaurēt dažādu iemeslu dēļ zaudētus dabīgos zobus, atjaunojot to funkcionalitāti un estētiskās īpašības. Zobu protezēšanā tiek izmantotas gan izņemamās zobu protēzes (zobu plates), gan neizņemamas konstrukcijas – zobu kroņi un zobu tilti.
Zobu protezēšanas procedūras apraksts:

Zobārsts ņem pacienta zobu nospiedumu, kā arī nosaka atbilstošu topošās zobu protēzes toni.
Iegūtais nospiedums tiek nosūtīts uz zobu tehnisko laboratoriju. Turpmākā zobu protezēšanas procedūras norise atkarīga no pacienta zaudēto zobu skaita.
Ja zobārsts konstatē, ka sakodienu var noteikt uzreiz, tad zobu tehniskajā laboratorijā tiek izgatavots zobu protēzes vaska modelis.
Ja pacientam paša zobi nav saglabājušies, tad precīza sakodiena noteikšanai zobu tehniskajā laboratorijā vispirms tiek izgatavota vaska sagatave. Šādā gadījumā pacients vēlreiz ierodas vizītē pie zobārsta, lai ar vaska sagataves palīdzību tiktu noteikts precīzs sakodiens. Pēc tam sagatave tiek nosūtīta atpakaļ uz zobu tehnisko laboratoriju, kur tiek izgatavots zobu protēzes vaska modelis ar zobiem.
Nākamajā zobārsta apmeklējuma reizē pacients ierodas, lai pielaikotu vaska zobu protēzes modeli. Tādā veidā tiek pārbaudīts, vai topošā zobu protēze pacientam būs pilnībā piemērota. Ja vaska modelis pacientam der, tad zobu tehniskajā laboratorijā tiek izgatavota īstā zobu protēze. Nepieciešamības gadījumā tiek veiktas korekcijas.
Kad zobu protēze ir gatava, pacients ierodas pie zobārsta, lai saņemtu izgatavoto zobu protēzi.






Zobu balināšana
vp4 Skaists, žilbinošs un apburošs smaids? Protams, kurš no mums gan nesapņo par tādu! Bet kafijas, tējas, vīna, tabakas un antibiotiku lietošana ietekmē zobu emalju, un tā rezultātā zobi vairs nav ne tik balti, ne skaisti, Tomēr atgūt savu žilbinošo smaidu tu vari dažu stundu laikā ar ZOOM! ZOOM! - viens no saudzīgākajiem zobu balināšanas veidiem, jaunākās paaudzes profesionāla zobu balināšanas sistēma, kas nepilnu 2h laikā spēj padarīt smaidu līdz pat astoņiem toņiem gaišāku.



Zobu balināšana ar ZOOM!
Lai gan ar ZOOM! parasti tiek sasniegti ievērojami rezultāti, precīzi noteikt, kāda balināšanas pakāpe tiks sasniegta katrā individuālā gadījumā, nav iespējams. Zobiem ar dzeltenu vai dzelteni-brūnu nokrāsu ir iespējams sasniegt lielāku balinošo efektu kā pelēkiem vai pelēki-brūniem zobiem. Zobi, kuri kļuvuši tumši kanālu ārstēšanas, traumas vai antibiotiku lietošanas rezultātā, ne vienmēr tie izbalinās tik veiksmīgi, kā prognozēts. Šādiem zobiem, iespējams, ir vajadzīga papildus ārstēšana. Savukārt, zobiem ar samērā gaišu krāsu, piem. A1 – B1 pēc Vita-Pan skalas, efekts pēc balināšanas būs nedaudz minimālāks. Katrā individuālā gadījumā balināšanas pakāpe būs atšķirīga.